# Egy nem elhanyagolható érdekessége a bűvös 71db előírt körzetnek

Ha minden önálló listát állító párt, legyen az egyszerűség kedvéért kettő: egy balos és egy jobbos ellenzéki tömörülés (csak hogy ne legyen annyira moslék az a koalíció...). Szóval ha két különböző, önálló listás párt akar 71 körzetben előírás szerűen indulni, miközben összesen 106 körzet áll rendelkezésre, akkor a legnagyobb, kétharmad _közeli_ körzetet akkor vihetik csak el, ha 35-35 körzetben önálló jelöltjeiket indítják 1 az 1-gyel szemben a Fidesz ellen, míg 36 - "átfedéses" - körzetben egymás ellen is indulnak, ezzel markánsan megosztva az ellenzéki szavazó tábort ebben az utóbbi körzet csoportban. Amelyik körzetben pedig az ellenzéki tábor közel egyenlően megoszlik, azt a Fidesz nagyjából viszi*.

Számoljuk ki tehát mi jöhet ki ebből, ha az ellenzék épphogy 2x annyi főből állna, mint a Fideszes tábor, azaz éppen pont 2/3-os parlementi többséget kellene, hogy szerezzen: 93 országos listás hely 2/3-a az egyszer 62; a 106 körzetből pedig 70-et vihet* az ellenzék, ez összesen 132.

_Míg a 2/3-os többség 133-tól indul(!)._

(*) Azért ez csak akkor áll meg, ha azokban a körzetekben, ahol legalább 3 jelölt versenyzik: 1 Fideszes, 1 balos ellenzéki és 1 jobbos ellenzéki; valamint ha az ellenzéki szavazó tábor kb. 50%-osan megoszlik, így ca. 1/3 - 1/3 - 1/3 arányban kapnák a jelöltek a szavazatokat, továbbá pár százalékot még elvisz az ellenzéktől egykét kamu és viccpárt, míg a Fidesz szavazók fegyelmezetten leadják 1/3-nyi voksukat. Illetve vélelmezhető még az is, hogy az ellenzékiek a legerősebb ellenzéki körzeteket osztják fel, hogy 1 az 1 ellen induljanak bennük a Fidesszel szemben, és a maradék dupla ellenzéki indulós körzetben a Fidesz természetes módon erősebb.

Szintén figyelemre méltó probléma még, ha az ellenzéki pártok a valós társadalmi támogatottságukat figyelmebe vevő körzet elosztást szeretnének. Ugyanis ahhoz, hogy néhány körzetet alku jelleggel átadhassanak egymásnak anélkül, hogy az előírt számú (a '22-es választáskor 71) országos körzet alá csökkenjen pártonkénti indulóik száma, ahhoz még több körzetben kell egymás ellen indulniuk. Magyarul a precízebb társadalmi támogatottság reprezentálásának igénye is a Fidesz malmára hajtja a vizet.

Három vagy több ellenzéki induló párt esetén a Fidesz a maga 1/3-nyi szavazó bázisával szinte feltétel nélkül vinné a 4 ill. több indulós körzeteket, amikből ráadásul egyre többre van szükség a pártok vagy tömörülések számának növekedtével.

